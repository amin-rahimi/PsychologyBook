 در دنياى امروز، افسردگى به قدرى شيوع يافته كه روانشناس معروف «مارتين سليگمن» آن را «سرماخوردگى روانى» نام نهاده است. ولى افسردگى با سرماخوردگى حداقل يك تفاوت بزرگ دارد و آن هم اين است كه تاكنون كسى به خاطر سرماخوردگى دست به خودكشى نزده اما به سبب افسردگى، چرا. حتى شمار كودكان و سالمندان افسرده‏اى كه طى ساليان اخير به اين كار اقدام كرده‏اند، افزايش چشمگيرى داشته است.
اين در حالى است كه در خلال همين سال‏ها، انواع و اقسام داروهاى آرام‏بخش و ضد افسردگى هم به بازار بهداشت و سلامت عرضه شده‏ اند. به هر حال، در اين اوضاع و احوال، شناسايى درست و دقيق افسردگى، گام نخست در جهت درمان اين بيمارى شايع و مرموز است. پرسش‏ نامه دكتر «جان آرون‏بك» يكى از بهترين معيارهاى روانپزشكى براى تعيين ميزان افسردگى است. آن را به دقت بخوانيد و سؤال‏هايش را يك به يك جواب دهيد. فقط يادتان باشد كه در پرسش‏نامه دكتر «بك» هيچ سؤالى را نبايد بدون پاسخ رها ساخت.
دكتر «جان آرون‏بك» در پرسش‏ نامه‏ اى كه براى تعيين سطح افسردگى تدارك ديده است، 21 سؤال از شما مى‏پرسد و شما براى هر پرسش می توانيد بين صفر تا سه نمره براى خودتان در نظر بگيريد. البته براى هر سؤال بايد فقط و فقط يك پاسخ را علامت بزنيد. آنچه در نهايت ميزان افسردگى شما را تعيين می كند، مجموع نمراتى است كه از پاسخ به اين 21 سؤال كسب مى‏كنيد. مجموع نمرات شما طبيعتاً می تواند از صفر تا 63 متغير باشد و به طور كلى مى‏شود گفت هر چقدر نمره بالاترى كسب كنيد، افسرده‏تريد. جدول تعيين سطح افسردگى دكتر «بك» به شما كمك می ‏كند كه ارتباط نمرات‏تان را با سطح افسردگی تان به آسانى تعيين كنيد.