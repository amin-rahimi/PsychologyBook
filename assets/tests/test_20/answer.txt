#0 30
شعار هميشگى شما كه اطرافيان ودوستانتان را هم ديوانه كرده اين است: بهتر است مطمئن باشيد وگرنه دچار پشيمانى مى شويد! شما به هيچ وجه اجازه نخواهيد داد احتمالات حتى براى ۱% آنچه ممكن است اتفاق بيفتد تصميم بگيريد. اين طبيعت درنگ كننده شما مانند يك سپر محافظ در مقابل افسردگى، خطرات احتمالى وحتى شكست عمل مى كند. از آنجا كه بعضى از شرايط موجود در سؤال ها تا حد زيادى خطرناك بودند، نمى توان با احتمال ۱۰۰% گفت كه شما بيش از اندازه محافظه كار هستيد. اما اگر به ديگر سؤال هايى كه متضمن ريسك پذيرى متعادلى هستند (مانند ۱ ، ۳ ، ۷ و يا ۹) هم جواب منفى داده ايد، بايدگفت كه شما ديگر واقعاً محافظه كاريد. بين خطرى كه درباره آن فكر شده و يك تصميم گيرى آنى احمقانه تفاوت زيادى وجود دارد.اينكه از ديگران آنچه مى خواهيد را تقاضا كنيد، يا براى يافتن آنچه رؤياى هميشگى تان بوده ايد از بخشى از شرايط فعلى چشم پوشى كنيد لازمه يك زندگى هيجان انگيز است. جواهر لعل نهرو در اين باره مى گويد: بيش از حد محتاط بودن بزرگترين شكست ممكن است...!
#31 65
 در حاليكه شما از اين واقعيت آگاهيد كه بدون ريسك كردن، چيز زيادى به دست نخواهيد آورد، اما براى آنچه حاضريد انجام دهيد نيز حد ومرز مشخصى قائل هستيد.شما به ندرت بدون فكر كردن و سبك و سنگين كردن خطرات وعوايد يك تصميم ، هرگز كارى انجام نمى دهيد. روش كار شما يك روش خردمندانه است كه براى اكثريت منطقى قابل قبول است. اما بعضى از سؤال هايى كه در اين تست مطرح شدند در منتهى اليه خطرپذيرى بودند. اگر شما به اين سؤال ها جواب مثبت داده ايد، لازم است كمى بيشتر درباره تصميم هاى احتمالى تان فكر كنيد. بدون شك كمى بيشتر فكر كردن برايتان ضرر نخواهد داشت. باز هم از ما گفتن بود و از شما........
#66 999
شما مطمئن هستيد كه امتيازها را درست محاسبه كرده ايد؟ اگر واقعاً اينطور باشد والبته به آنچه جواب داده ايد اعتقاد كامل داشته باشيد، شما بايد در ميان دوستان و آشنايتان به ديوانگى شهرت داشته باشيد؟ شما از آن دسته افرادى هستيد كه هر خطرى را مى پذيرند، حتى در شرايطى كه بطور بالقوه امكان پيش آمدهاى بسيار ناگوار محتمل است. شما طبيعتاً اهل فكر كردن به خطرات نيستيد وآماده ايد حتى چيزهاى ارزشمند رانيز براى رسيدن به سود احتمالى يا صرفاً به خاطر هيجان متضمن آن فدا كنيد. ما گفتيم كه پذيرفتن درصدى ريسك براى موفقيت لازم است. اما زياده روى در اين مورد هم مى تواند نتيجه معكوس به بار بياورد. آيا هرگز به نتايج ناگوار آنچه انجام مى دهيد فكر كرده ايد؟ گاهى اوقات بهايى كه براى اين كارها ممكن است بپردازيد بسيار فراتر ازسودى است كه ممكن است بدست بياوريد. بهتر است روح ماجراجويتان را در راههايى كه خطر كمترى دارند هدايت كنيد. به هر حال ما به شما گفتيم... ديگر خود دانيد!