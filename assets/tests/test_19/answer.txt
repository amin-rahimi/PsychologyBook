#0 30
شما به هیچ وجه اهل دخالت و فضولى در کارهاى دیگران نیستید و این یک امتیاز بزرگ براى شما محسوب مى شود. شما احتمالاً فکر مى کنید مسائل خصوصى دیگران برایتان جالب نیست و یا آنقدر به حیطه خصوصى آنها اهمیت مى دهید که خودتان را مجاز نمى دانید آن را مخدوش کنید. شاید هم آنقدر سرتان گرم است که وقت فکر کردن به مسائل دیگران را ندارید. به هرحال شما کاملاً به دیگران احترام مى گذارید و در مورد مسائلى که به شما ارتباطى پیدا نمى کند کنجکاوى به خرج نمى دهید. اطرافیان شما معمولاً فکر مى کنند مى توانند به شما اطمینان کنند و شما نیز توقع متقابلى از آنها دارید.
#31 70
خوب شما طبیعتاً فرد کنجکاوى هستید، اما تلاش مى کنید زیاد در کارهاى دیگران دخالت نکنید. اما گاهى اوقات این کنجکاوى آنقدر شدید است که نمى توانید جلوى خودتان را بگیرید و گهگاهى از راه خود خارج مى شوید و سرکى به کار دیگران مى کشید. اما خوشبختانه این کار همیشگى نیست. اگرچه کنجکاوى خوب و در مواردى لازم است، اما زیاده روى در آن مى تواند شما را دچار دردسر کند. اکثر مردم دوست ندارند کسى در کارشان دخالت کند. بنابراین بهتر است کارى انجام ندهید که دوست ندارید دیگران نسبت به شما انجام دهند.
#71 999
شما عاشق این هستید که همه چیز را درباره همه کس بدانید و براى این کار هرچه از دستتان بربیاید انجام مى دهید. شما از آن دسته افراد هستید که مراقب دیگران هستند. فال گوش مى ایستند و حتى بعضى مواقع مستقیماً از دیگران درباره مسائل خصوصى شان سؤال مى کنند. اگر شما به عنوان فرد فضولى در جمع دوستان و آشنایانتان معروف نشده اید، احتمال اینکه چنین لقبى به شما اختصاص پیدا کند بسیار زیاد است. کنجکاوى در وجود شما بسیار فراتر از حد متعارف آن وجود دارد و متأسفانه شما آن را معطوف به مسائل دیگران کرده اید که به هیچوجه برایشان خوشایند نیست. بین خودمان بماند ولی اگر این روال ادامه پیدا کند، مى توانید مطمئن باشید که سعى خواهند کرد فضولى هاى (کنجکاوی های بیش از حد) شما را هر طور شده جبران کنند!